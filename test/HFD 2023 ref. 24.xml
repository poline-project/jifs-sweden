<?xml version='1.0' encoding='UTF-8'?>
<body>

 

HFD 2023 ref 24 

Att flera hyresgäster disponerar samma lokal utan ensam- rätt till en specifik yta hindrar inte i sig att frivillig skatt- skyldighet beviljas. 

3 kap. 3 § andra stycket mervärdesskattelagen (1994:200) 

 

Högsta förvaltningsdomstolen meddelade den 5 maj 2023 följande dom (mål nr 5329-22). 

Bakgrund 

 

1. Upplåtelser av fastigheter är undantagna från skatteplikt till mer- värdesskatt. En fastighetsägare som hyr ut lokaler till en hyresgäst som för stadigvarande användning nyttjar lokalerna i en verksamhet som medför skattskyldighet kan emellertid enligt 3 kap. 3 § andra stycket mervärdesskattelagen (1994:200), ML, välja att bli be- skattad för uthyrningen (frivillig skattskyldighet). Även om hyres- gästen inte bedriver verksamhet som medför skattskyldighet kan frivillig skattskyldighet medges vid uthyrning till vissa aktörer inom den offentliga sektorn. 



2. Den som hyr lokal i första eller andra hand kan bli frivilligt skattskyldig för uthyrning i andra respektive tredje hand. Uthyrning i senare led än andrahandshyresgästens uthyrning kan dock inte omfattas av den frivilliga skattskyldigheten. 



3. Videum AB, som efter fusion uppgått i Växjö Fastighets- förvaltning AB, har låtit uppföra ett hus på en fastighet i Växjö kommun. Bolaget har hyrt ut hela fastigheten enligt ett tioårigt hyresavtal till den ekonomiska föreningen Teknikens hus (första- handshyresgästen). Teknikens hus har i sin tur ingått ett hyresavtal med Växjö kommun och Linnéuniversitetet (andrahandshyres- gästerna). Enligt sistnämnda avtal ska förstahandshyresgästen och andrahandshyresgästerna använda fastigheten gemensamt. Kost- naden för användningen av fastigheten fördelas mellan de tre hyres- gästerna utifrån respektive parts uppskattade utnyttjande av lokal- ytan. 



4. Videum gjorde avdrag för den ingående mervärdesskatt som var hänförlig till byggnationen. Skatteverket beslutade att neka av- drag för den ingående mervärdesskatten med motiveringen att uthyrningen inte uppfyller villkoren för frivillig skattskyldighet. Enligt Skatteverket innebar det förhållandet att flera hyresgäster använder samma yta att fastigheten inte hyrs ut för stadigvarande användning i en verksamhet som kvalificerar för frivillig skatt- skyldighet. 





5. Bolaget överklagade till Förvaltningsrätten i Växjö. Förvalt- ningsrätten ansåg att kravet på stadigvarande användning var upp- fyllt trots att flera hyresgäster nyttjar byggnaden gemensamt. Domstolen biföll därför överklagandet och förklarade att bolaget uppfyller kraven för frivillig skattskyldighet. 



6. Skatteverket överklagade till Kammarrätten i Jönköping som upphävde förvaltningsrättens dom och fastställde Skatteverkets beslut. Enligt kammarrätten var en upplåtelse av en och samma lokalyta till flera hyresgäster oförenlig med kravet på stadigvarande användning. 





Yrkanden m.m. 

7. Växjö Fastighetsförvaltning AB yrkar att bolaget ska medges yrkat avdrag för ingående mervärdesskatt. Bolaget anför att kravet på stadigvarande användning bör anses uppfyllt oavsett om det är en hyresgäst som ensam använder lokalen eller om det är flera hyresgäster som använder lokalen gemensamt. Bolaget yrkar även ersättning för kostnader i Högsta förvaltningsdomstolen med 115 000 kr. 



8. Skatteverket anser att överklagandet ska avslås. Skatteverket anför att kravet på stadigvarande användning innebär att fastighets- ägaren kontinuerligt ska hyra ut en bestämd lokalyta till en hyres- gäst som ska disponera ytan med ensamrätt samt att detta även gäller vid uthyrning i andra och tredje hand. 





Skälen för avgörandet 

Frågan i målet 

9. Högsta förvaltningsdomstolen har meddelat prövningstillstånd avseende prejudikatfrågan om kravet på stadigvarande användning i 3 kap. 3 § andra stycket ML innebär att frivillig skattskyldighet inte kan beviljas för lokaluthyrning när lokalen disponeras av flera hyresgäster utan att någon av dem har ensamrätt till en specifik yta. 



10. Högsta förvaltningsdomstolen har beslutat att inte bevilja prövningstillstånd i den del av målet som avser ersättning för kost- nader i underinstanserna. Frågan om meddelande av prövnings- tillstånd rörande målet i övrigt har förklarats vilande. 





Rättslig reglering m.m. 

 

11. Enligt 3 kap. 2 § ML undantas upplåtelse av hyresrätt till fastighet från skatteplikt. Av 3 § andra stycket framgår dock att en fastighetsägare som för stadigvarande användning i en verksamhet som medför skattskyldighet helt eller delvis hyr ut en sådan byggnad som utgör fastighet kan välja att bli beskattad för denna 





uthyrning. Detta gäller enligt tredje stycket 1 även vid uthyrning i andra och tredje hand. 

12. Av 3 kap. 3 § andra stycket ML följer vidare att uthyrning till bl.a. stat och kommun kan kvalificera för frivillig skatt- skyldighet även om uthyrningen inte sker för en verksamhet som medför skattskyldighet. 



13. Bestämmelserna i 3 kap. 3 § andra stycket ML har ingen direkt motsvarighet i mervärdesskattedirektivet (2006/112/EG). I direktivets artikel 137.1 anges dock att medlemsstaterna får medge beskattningsbara personer rätt till valfrihet för beskattning av vissa typer av transaktioner, bl.a. utarrendering och uthyrning av fast egendom (punkten d). Av artikel 137.2 framgår att medlemsstaterna ska fastställa de närmare villkoren för utövande av rätten till valfrihet samt att medlemsstaterna får inskränka räckvidden av den rätten. 





Högsta förvaltningsdomstolens bedömning 

Prejudikatfrågan 

 

 <JIF Type="Cited" Origin="EU" Explicit="No" Factual="No" Vat="Yes">14. EU-domstolen har uttalat att medlemsstater som använder sig av möjligheten enligt artikel 137.1 i mervärdesskattedirektivet att anta nationella regler som ger skattskyldiga rätt att välja om ut- hyrning av fast egendom ska beskattas har stort utrymme att bestämma reglernas tillämpningsområde. Medlemsstaterna ska dock särskilt beakta principen om skatteneutralitet och kravet på en riktig, enkel och enhetlig tillämpning av undantagen från skatte- plikt. Neutralitetsprincipen utgör hinder för att likartade och därmed konkurrerande tjänster behandlas olika i mervärdesskattehänseende (EU-domstolens dom i mål C-246/04, Turn- und Sportunion Wald- burg, EU:C:2006:22, punkterna 27–33 och där gjorda hänvis- ningar). </JIF> 



15. Syftet med frivillig skattskyldighet är att undvika kumulativa skatteeffekter när en lokal används i en skattepliktig verksamhet. Om fastighetsägaren väljer att bli skattskyldig för upp- låtelsen kan neutralitet uppnås mellan skattskyldiga som bedriver verksamhet i egna respektive hyrda lokaler (prop. 1978/79:141 s. 67 ff.). 



16. Inledningsvis konstaterar Högsta förvaltningsdomstolen att innebörden av rekvisitet stadigvarande användning inte är helt klar. När det infördes uttalades i förarbetena att syftet var att undvika situationer där skattskyldigheten ideligen förändras.  <JIF Type="Cited" Origin="National" Explicit="No" Factual="No" Vat="Yes">Vidare fram- hölls att kravet på stadigvarande användning bör bedömas med utgångspunkt i fastighetsägarens avsikt med uthyrningen (prop. 1985/86:47 s. 40). </JIF> 



17.  <JIF Type="Cited" Origin="National" Explicit="No" Factual="No" Vat="Yes">Högsta förvaltningsdomstolen har tidigare prövat dessa reglers tillämplighet och har då konstaterat att bestämmelserna om 





frivillig skattskyldighet kan vara tillämpliga även när fastighets- ägaren har för avsikt att kontinuerligt men under flera kortvariga hyresperioder upplåta lokaler för användning i skattepliktig verk- samhet (HFD 2015 ref. 62). Däremot har domstolen konstaterat att frivillig skattskyldighet endast kan medges för en viss fastighet eller viss del av en fastighet (lokal) och att det därför inte är möjligt att medge sådan skattskyldighet för en procentuell andel av en och samma yta (HFD 2016 ref. 51). </JIF> 

18. Den fråga som nu är aktuell är om frivillig skattskyldighet kan vägras enbart av den anledningen att flera hyresgäster dis- ponerar samma lokalyta, trots att samtliga hyresgäster antingen be- driver skattepliktig verksamhet eller är offentliga aktörer. 



19.  <JIF Type="New" Origin="National" Explicit="No" Factual="No" Vat="Yes">Den omständigheten att hyresgästerna kommer att dis- ponera samma lokalyta innebär inte i sig att användningen inte skulle kunna vara stadigvarande i den mening som avses i 3 kap. 3 § andra stycket ML. Även i denna situation bör det avgörande – för bedömningen av om uthyrningen är stadigvarande eller inte – vara fastighetsägarens avsikt med uthyrningen. </JIF> 



20. Mot denna bakgrund ska prejudikatfrågan besvaras enligt följande. Kravet på stadigvarande användning i 3 kap. 3 § andra stycket ML innebär inte att frivillig skattskyldighet för lokal- uthyrning inte kan beviljas enbart av det skälet att lokalen dis- poneras av flera hyresgäster utan att någon av dem har ensamrätt till en specifik yta. 





Målets fortsatta handläggning 

 

21. Med hänsyn till svaret på prejudikatfrågan bör prövnings- tillstånd meddelas i den del av målet som förklarats vilande. Frågan om samtliga förutsättningar för avdragsrätt är uppfyllda bör dock av instansordningsskäl inte prövas av Högsta förvaltningsdom- stolen. Den del av målet som tidigare förklarats vilande ska därför visas åter till kammarrätten för fortsatt prövning. 





 

Ersättning för kostnader 

 

22. Målet avser en fråga som är av betydelse för rätts- tillämpningen. Bolaget har därför rätt till skälig ersättning för sina ombudskostnader i Högsta förvaltningsdomstolen. 



23. Bolaget har yrkat ersättning för ombudskostnader i Högsta förvaltningsdomstolen med 115 000 kr exklusive mervärdesskatt. Det yrkade beloppet avser totalt 33 timmars arbete till en timkost- nad på 3 500 kr. 



24. Eftersom målet aktualiserar komplicerade rättsfrågor anser Högsta förvaltningsdomstolen att den angivna timkostnaden kan godtas. Mot bakgrund av omfattningen av och innehållet i skrift- växlingen kan en skälig tidsåtgång uppskattas till 20 timmar. Bo- 





laget ska därför beviljas ersättning för processen i Högsta förvalt- ningsdomstolen med 70 000 kr. 

Högsta förvaltningsdomstolens avgörande 

 

Högsta förvaltningsdomstolen förklarar att den fråga som varit föremål för domstolens prövning ska besvaras på följande sätt. Kravet på stadigvarande användning i 3 kap. 3 § andra stycket mer- värdesskattelagen innebär inte att frivillig skattskyldighet för lokaluthyrning inte kan beviljas enbart av det skälet att lokalen disponeras av flera hyresgäster utan att någon av dem har ensamrätt till en specifik yta. 

 

Högsta förvaltningsdomstolen meddelar prövningstillstånd i den del av målet som förklarats vilande och visar målet åter till Kammarrätten i Jönköping för fortsatt prövning i enlighet med vad som anges i domskälen. 

 

Högsta förvaltningsdomstolen beviljar Växjö Fastighetsförvaltning AB ersättning för kostnader i Högsta förvaltningsdomstolen med 70 000 kr. 

 

I avgörandet deltog justitieråden Jermsten, Knutsson, Bull, Haggren och Nilsson. Föredragande var justitiesekreteraren Jonas Ljungberg. 

 

 

 

Förvaltningsrätten i Växjö (2020-11-20, ordförande Hansson): 

 



Skatteverket har i sin argumentation invänt mot det faktum att förstahands- hyresgästen samnyttjar fastigheten med två andrahandshyresgäster. Där- med skulle kravet på stadigvarande användning inte uppfyllas eftersom när en lokalyta upplåts ska hyresgästen enligt Skatteverket med ensamrätt och uteslutande av andra disponera en till läge och storlek klart avgränsad yta. Förvaltningsrätten anser emellertid att även om flera hyresgäster kan nyttja en gemensam lokal, i detta fallet en hel byggnad, medför inte detta att kravet på exklusivitet inte är uppfyllt. Exklusiviteten ska istället vara i för- hållande till andra som inte enligt lag eller avtal kan göra någon rätt till den förhyrda egendomen (C-284/03 Temco Europé SA; Westberg, Mervärdesskattedirektivet, en kommentar, sid 428, Kammarrätten i Jön- köpings dom den 28 juni 2018 mål nr 2008-17). Med bakgrund av hyres- och samarbetsavtalen och vad bolaget anfört i övrigt anser förvalt- ningsrätten att kraven på att uthyrningen ska vara stadigvarande är upp- fyllt. Vad gäller förutsättningarna för frivillig skattskyldighet i övrigt för byggnaden har Skatteverket inte invänt mot bolagets uppgifter att förut- sättningarna är uppfyllda. Förvaltningsrätten finner inte heller skäl att 

ifrågasätta att bolaget i övrigt uppfyller förutsättningarna för frivillig skatt- skyldighet. Förvaltningsrätten bifaller därför överklagandet och förklarar med ändring av Skatteverkets beslut att bolaget uppfyller kraven för frivillig skattskyldighet. 

 

Ersättning för kostnader 

[text här utelämnad] 

 

– Förvaltningsrätten bifaller överklagandet och förklarar med ändring av Skatteverkets beslut att Videum AB uppfyller kraven för frivillig skatt- skyldighet. 

Förvaltningsrätten beviljar Videum AB ersättning för kostnader med skäliga 48 000 kr, exklusive mervärdesskatt, för målet vid förvaltnings- rätten. 

Kammarrätten i Jönköping (2022-06-09, Gavelin, Hallbäck och Höglund): 

 

Av förarbetena framgår att kravet på stadigvarande användning syftar till att undvika ständiga förändringar i skattskyldigheten samt att ett slopande av kravet skulle kunna leda till svårigheter att bedöma en fastighetsägares avdragsrätt för ingående mervärdesskatt som avser investeringar i delar av en byggnad som hyrs ut till fler hyresgäster och för gemensamma ytor som avser sådan uthyrning, t.ex. entréer (prop. 2013/14:1 s. 474 och 475). 

Enligt kammarrättens mening talar bl.a. dessa uttalanden för att en upplåtelse av en och samma lokalyta till parallella hyresgäster är oförenlig med kravet på stadigvarande användning i den mening som avses i 3 kap. 3 § andra stycket mervärdesskattelagen. Vad bolaget anför ändrar inte den bedömningen. Utgången i Högsta förvaltningsdomstolens avgörande HFD 2021 ref. 6 påverkar inte bolagets rätt till frivillig skattskyldighet. Mot denna bakgrund och då annat inte heller i övrigt har framkommit som talar däremot ska Skatteverkets överklagande bifallas i denna del. Förvaltnings- rättens dom ska därför upphävas och Skatteverkets omprövningsbeslut den 31 januari 2019 fastställas. 

Bolaget har förlorat målet i kammarrätten och det saknas därmed skäl att bevilja ersättning på den grunden. Det finns i övrigt inte några andra skäl att bevilja ersättning för bolagets kostnader i förvaltningsrätten eller i kammarrätten. Skatteverkets överklagande i den del det avser ersättning för kostnader i förvaltningsrätten ska därför bifallas och bolagets yrkande om ersättning för kostnader i kammarrätten avslås. 

– Kammarrätten upphäver förvaltningsrättens dom och beslut att bevilja ersättning för kostnader och fastställer Skatteverkets omprövningsbeslut den 31 januari 2019 på så sätt att avdrag för ingående mervärdesskatt medges med 876 287 kr. 

Kammarrätten avslår Videum AB:s yrkande om ersättning för kost- nader i kammarrätten. 







</body>